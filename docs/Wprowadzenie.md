# Relacyjna baza danych

Relacyjna baza danych to rodzaj bazy danych, która opiera się na modelu relacyjnym. Model ten został zaproponowany przez Edgara Codd'a w latach 70. XX wieku i jest szeroko stosowany w dziedzinie zarządzania danymi. 

W relacyjnej bazie danych dane są przechowywane w postaci tabel, które składają się z wierszy i kolumn.

Relacyjne bazy danych opierają się na zasadzie **normalizacji danych**, co oznacza, że dane są przechowywane w taki sposób, aby uniknąć powtarzających się informacji i minimalizować redundancję. Do manipulowania danymi w relacyjnych bazach danych używa się języka zapytań SQL (Structured Query Language).

# Język SQL

**SQL** (ang. _Structured Query Language_) to język do komunikacji z relacyjną bazą danych. Jest to język **dziedzinowy**, **strukturalny** i **deklaratywny**. Czyli określamy warunki, który ma spełniać wynik, a nie poszczególne kroki jak w języku imperatywnym. Dzięki temu jest łatwy do nauki.

Język SQL jako język dziedzinowy umożliwia:
- pobieranie i przetwarzanie danych
- aktualizację danych, w szczególności dodawanie, modyfikacje i usuwanie danych
- tworzenie, modyfikację i usuwanie struktur danych

Polecenia wydawane przy użyciu SQL to kwerendy (zapytania). Wielkości liter nie ma znaczenia. 



